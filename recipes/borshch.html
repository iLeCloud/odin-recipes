<main>
    <h1>Український борщ</h1>
    <img src="../images/2191461_800x600_borsh.jpeg" alt="" style="width: 1024; height: 600;">
    <h3>Без борщу на столі не обійтися, адже наваристий і ситний від дуже добре смакує. Рецептів його приготування хоч відбавляй – як класичних, так з певною родзинкою.</h3>
    <p>Борщ – це страва, яка є родзинкою української кухні й знана в усьому світі. Смачний, ситний, наваристий домашній борщ зігріє та об’єднає всю сім’ю за обіднім столом.</p>
    <p>Рецептів борщу існує безліч і чи не кожна господиня має свій власний. Хтось любить борщ із квасолею, хтось готує без капусти, а хтось варить його з грибами. Доволі часто рецепти борщу в сім’ях дбайливо передаються з покоління в покоління, а деякі навіть тримаються у суворій таємниці</p>
    <p></p>
    <div>
        <h4>Класичний український борщ</h4>
        <ul>
            <li>Вода - 1,5-2л</li>
            <li>Свинина або яловичина на кістці - 400 г</li>
            <li>Картопля - 4 шт.</li>
            <li>Буряк - 2 шт.</li>
            <li>Морква - 1 шт.</li>
            <li>Цибуля - 3 шт. (середні)</li>
            <li>Капуста білокачанна свіжа - 300 г</li>
            <li>Томатна паста - 2 ст.л.</li>
            <li>Соняшникова олія - 4-5 ст. л.</li>
            <li>Лимонна кислота - дрібка</li>
            <li>Сіль, лавровий лист, зелень - за смаком</li>

        </ul>
    </div>
    <div>
        <h4>Інструкція з приготування</h4>
        <ol>
            <li>Спершу варимо бульйон. У каструлю наливаємо 1,5-2л літра води. Додаємо мʼясо й ставимо на середній вогонь. Перед закипанням знімаємо піну. 
                Щойно бульйон закипить, накриваємо кришкою і варимо на повільному вогні годину-півтори.
            </li>
            <li>Тим часом готуємо засмажку. Чистимо буряк, моркву та цибулю. Буряк натираємо на крупній терці, а моркву - на середній. Цибулю нарізаємо кубиками
            </li>
            <li>На середньому вогні в сковорідці розігріваємо олію, висипаємо туди цибулю та моркву, смажимо 5 хвилин. Потім додаємо буряк (його можна посипати лимонною кислотою
                або збризнути соком свіжого лимона - так борщ буде по-справжньому червоним). Смажимо овочі ще 5 хвилин, додаємо томатну пасту, перемішуємо й смажимо все ще 5-7 хвилин.


            </li>
            <li>А тепер варимо сам борщ. З бульйону виймаємо мʼясо і, поки воно холоне, кидаємо в бульйон нашатковану капусту. Через 5-10 хвилин додаємо нарізану соломкою картоплю. Відокремлюємо мʼясо від кістки й нарізаємо кубиками. Повертаємо мʼясо в борщ, солимо його і додаємо засмажку. Перемішуємо борщ, кладемо лавровий лист і дрібно посічену зелень, накриваємо кришкою та варимо все ще 5-7 хвилин.</li>
        </ol>
    </div>
    <h3>Подаємо борщ зі сметаною та зеленню</h3>
</main>